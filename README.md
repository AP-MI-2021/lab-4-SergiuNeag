Scrieți un program cu meniu (meniul va conține o opțiune care oprește programul) care suportă
operațiile:
1. [1p] Citirea unei liste de numere întregi. Citirile repetate suprascriu listele precedente.
2. [2p] Afișarea tuturor numerelor negative nenule din listă (de ex. -1, -56).
3. [2p] Afișarea celui mai mic număr care are ultima cifră egală cu o cifră citită de la tastatură.
Exemplu: [1, 6, 34, 68, 40, 48, 20] și cifra 8 -> 48
4. [2p] Afișarea tuturor numerelor din listă care sunt superprime. Un număr este superprim dacă este
strict pozitiv și toate prefixele sale sunt prime. De exemplu, 173 nu este superprim deoarece 1 nu
este prim, iar 239 este superprim deoarece 2, 23 și 239 sunt toate prime.
5. [3p] Afișarea listei obținute din lista inițială în care numerele pozitive și nenule au fost înlocuite cu
CMMDC-ul lor și numerele negative au cifrele în ordine inversă.
Exemplu: [-76, 12, 24, -13, 144] → [-67, 12, 12, -31, 12] (pentru că CMMDC dintre 12, 24 și 144
este 12).

Punctajul pe fiecare cerință se acordă astfel:
- 50% corectitudinea implementării.
- 25% specificații scrise corect (unde se aplică) și denumiri sugestive.
- 25% teste relevante și scrise corect (unde se poate).